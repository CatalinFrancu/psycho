__Psihologia concursurilor de informatică__ este o carte de algoritmi, structuri de date și probleme de programare, publicată în 1997 la Editura L\&S Infomat. În 20 de ani s-au schimbat multe. Materia predată s-a schimbat mult. Concursurile s-au schimbat mult. Limbajele C și C++ au înlocuit aproape complet limbajul Pascal la concursuri. Mai ales, eu cel de acum nu mai sunt de acord cu unele principii, moduri de exprimare și stiluri de programare din această carte. Totuși, ocazional lumea îmi mai cere o copie a ei și mă simt jenat să le trimit un fișier Word (apropo de principii). De aceea, am adus formatul la zi și am republicat cartea sub o licență liberă. Am păstrat tot conținutul original, reparând doar greșelile evidente de tipar și convertind formatul la LaTeX și imaginile la TikZ/PGF (cuvântul „migălos” abia începe să descrie aceste conversii).
